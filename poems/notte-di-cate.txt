        NOTTE DI CATE
   (sonetto di novenari)

Parliamo con lingue gemelle,
gettiamo una mano sull'altra,
e insieme saltiam tra le stelle
macchiate del rosso di labbra.
Ci sfioriamo nuda la pelle
come quando eravam bambini,
ma non oso. Mi fermo, imbelle.
Scambiamo sorrisi meschini.

Mirabile vista, coi piedi
posati sul bianco cratere
e col capo dagli astri avvolto,
tra i tentenni miei ti concedi
al fuoco di un pudico habere
et haberi in petto sepolto.
