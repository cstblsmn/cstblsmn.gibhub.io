   PASSAGGIO DEL DANUBIO
 (terzine di versi liberi)

Crollano il capo i padrigni
davanti alla pelle irminona
in cui scorre il sangue d'Illiria,
affogano nel blu delle iridi
e sfuggono al nimbo infuocato
sdegnandone la grazia pagana.

Ricordano infatti la barbara
coorte che i sandali scabri
affondava nei campi salati,
e come ella impietosa d'assalto
prese le tempie d'alloro,
la tiara e la sfera crociata.

Ma ciò non più mi appartiene,
perché oltre quel mutuo timore
mi attende un amore tremendo.