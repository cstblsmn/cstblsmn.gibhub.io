     ASSAGGI D'OLTREVITA
  (sonetto di versi liberi)

Danzavano come le ninfe
al canto solista di Zefiro,
ma fredde si alternano eclissi
portanti la notte del ladro:

Una fu presa, l'altre lasciate
ad un'estasi figlia del panico:
profeti in ginocchio, nessuno
potrebbe tardare il tramonto.

Ostie d'ecatombe, quasi tutte
son rapite secondo il capriccio
di artigli rapaci, ami da pesca.

Giovani dee si incoronano
con i tenui stili annodati
delle vittime piene di petali.